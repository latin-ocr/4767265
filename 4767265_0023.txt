„17-

sua aetate fuit, optime paucis lineis ita describat, ὅτι διαιρετικοί εἰσι πολλαχοῦ
τῶν καθ’ ἕνωσιν ὑφεστώτων, et haec ipsa ratio non de Aegyptiis solis, sed de
tota antiquitatis religione valeat, Artemidis natura non boc uno ministerio
absolvitur, sed antiquissimis temporibus quum Aegyptus in varia, quorum
suos quodque Deos haberet, regna divideretur, Bubastis sive Artemis pri—
maria cognominis provinciae Dea fuit, quae eodem modo, quo Artemis
Ephesiorum et Magnetum ad Maeandrum et Diana Persica, generatricem
naturae vim repraesentaret et, nomine tantum diversa, eadem esset, quae
Mylitta Assyriorum 4⁹).

lta symplegmate nostro idem, quod variis imaginibus expressum
omnium Orientis religionum quasi centrum est et cardo, repraesentatur,
vis generans et natura semen recipiens receptoque novos semper fetus
procreans.

Si imitari vellemus quosdam intrepide ad ultimos⁴ conjecturae limites
progredientes, felibus adJectis possemus induci, ut turibulum nostrum sub
vicesima secunda Bubastiorum regum dynastia, in qua non pauca Assyria
nomina inveniri supra (p. 6) vidimus, in usu fuisse et ex hujus urbis ruinis
effossum esse statuamus3 sed cum iis potius, qui se multa nescire fateantur,
quam iis, qui se omnia scire autument, adsentiamur, hanc quaestionem in-
tactam relinquimus et pauca de canibus, in adverso turibuli latere effictos
adjicimus.

Qui canem et leonem in monumento, Babyloniae aut Assyriae, terris
astrologiae studio deditissimis, adJudicando conspexerit, non potest non memi-
nisse Horatii Ep. 1. 10, 15 sqq:

49) Vide Canuzsn, Symbol. 1. p. 233 et nostram dissertat. de Nemesi Graecorum

p. 7 sqq.
3

