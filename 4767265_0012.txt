Sed missis bis litterarum, quas neque legere neque ab aliis lectas
examinare possumus, documentis monumentorum, quae- in bis quaestionibus
litteris locupletiora esse censemus, testimonia consulamus. Quod Lucianus ⁷)
Assyrios sacra et caerimonias ab Aegyptiis accepisse dicit, id magna ex
parte monumentis recens detectis confirmatur, in quibus fere omnia, quae
sacrae Aegyptiorum arti maxime propria sunt, inveniuntur 8), crux ansata,
quam Dii regesque manibus tenere solent, Sphinges, scarabaei Assyria signa
gerentes, loti flores, vasa Aegyptiam formam referentia, denique obelisci ⁹).

Contra vero etiam in Aegypto non pauca ad Assyriorum sacra per-
tinentia monumenta inveniuntur. Variae fuerunt apud antiquos populos ex-
terorum deorum cultum invehendi caussae; modo victores expugnatarum
urbium diis evocatis nova templa foverunt, modo si patrii Dii ingentibus
calamitatibus remedium afferre non potuerunt, ad alienos confugerunt, modo
filiae regum, cum exteris principibus matrimonio junctae patriorum Deorum
cultum in novam patriam transtulerunt. Itaque non mirum est, si pro mutuo,
quod supra exposuimus, Aegypti Assyriaeque commercio praecipue Mylit-
tam sive Venerem Assyriam 10), a mulieribus praecipua religione cultam,

inter Aegyptios Deos conspicimus. Imaginem ejus, supra leone adversa

7) De dea Syr. c. 2. πρῶτα μὲν ὧν ἀνθρώπων, τῶν ἡμεῖς ἴδμεν, Αἰγύπτιοι λέ-
γονται θεῶν τε ἐννοίην λαβεῖν καὶ ἱρά εἵσασθαι καὶ τεμένεα, καὶ πανηγύριας ἀπο-
δέξαι· πρῶτοι δὲ καὶ οὐνόματα ἱροὶ ἔγνωσαν καὶ λόγους ἱροὺς ἔλεξαν. μετὰ δὲ οὐ
πολλοστῷ χρόνῳ παρ’ Αἰγυπτίων λόγον Ἀσσύριοι ἐς θεοὺς ἤκουσαν καὶ ἱροὶ
καὶ νηοὺς ἤγειραν, ἐν τοῖσι καὶ ἀγάλματα ἔθεντο καὶ ξόανα ἐστήσαντο.

8) LAvAnn Nin. and its remains V. 11. p. 213. 214. R. RoanTTE sur la croix
ansee 1846.

9) Unus in colle Nimrud a LAYARDO detectus (v. Nin. and its rem. 1. p. 346. 11.
p. 214), alter priore major a RAwuNsoNo v. Allg. Zeitung 1853, p. 3659. b.
1854. m. Majo.

10) Herod. 1. 131.

