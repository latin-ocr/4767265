Quid velint flores et acerra turis
Plena miraris?

Hor. od. 111, 8, 2.

Dum Britannorum Gallorumque musea larga monumentorum e Nini
et Babylonis ruinis erutorum messe farciuntur, nostrarum rerum ea est con-
ditio, ut in spicilegio faciendo nobis sit acquiescendum. Attamen opportuno
casu accidit, ut cum F. Manat, equitum Badensium quondam magistri,
monumenta in villa amoenissima civitati Aureliae Aquensium imminenti con-
gesta perlustraremus, in turibulum aeneum incideremus quod manifestum Assy-⁴
riae artis characterem prae se ferret ¹). Quod cur hac potissimum litte-
rarum, quas gratulationis causa ad vos, Collegae summe reverendi, trans-
misimus, occasione oblata publici juris fecerimus, nemo mirabitur, qui repu-
taverit‚ Germaniae academias tam arcto communium studiorum contineri
vincu10‚ ut quidquid honi vel adversi uni earum acciderit, id ceterae quoque
ad sese pertinere censeant. Pro hac mutua voluntate festos saecularium,
quae nobis indixistis, dies nos quoque piis votis prosequimur, et supremo,
qui Academiae vestrae quartum has ferias reduxit, Deo una vobiscum gra-
tias agimus.

His praemissis ad ipsam acerrae nostrae descriptionem transire liceat,
qu‘am quidem paullo brevius JAcono Minroamm, professore Neapolitano, a
quo thecam calamariam Herculani detectam septingentis paginis formae qua-

1) Asservatur hodie in Museo Caroliruensi, in quod cum reliquis F. ΜΑιειιι mo—
numentis antiquis translatum est.

1⁴}

 

